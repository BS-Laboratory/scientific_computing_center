# การขอใช้งานระบบ REDCap

## ภาพรวมของระบบ REDCap
REDCap เป็น web application ที่ปลอดภัยสำหรับการสร้างและจัดการฐานข้อมูลงานวิจัยออนไลน์ ผู้ใช้สามารถใช้ REDCap เพื่อพัฒนาฐานข้อมูลและแบบฟอร์มการเก็บข้อมูลออนไลน์ได้อย่างรวดเร็ว โดยสามารถสร้างและออกแบบฟอร์มและฐานข้อมูลได้โดยการสร้าง ‘พจนานุกรมข้อมูลแม่แบบ’ (Data กictionary template) ใน Microsoft Excel ซึ่งสามารถอัพโหลดเข้าสู่ REDCap ได้

REDCap ยังมีระบบบันทึกเพื่อตรวจสอบการเปลี่ยนแปลงข้อมูลและติดตามกิจกรรมของผู้ใช้ได้ และ ยังมีสามารถส่งออกข้อมูลอัตโนมัติ (automated export) สำหรับการดาวน์โหลดข้อมูลไปยัง Excel, PDF, และโปรแกรมวิเคราะห์สถิติทั่วไป เช่น SPSS, SAS, Stata, R

ในกรณีที่ท่านตัดสินใจเลือกใช้ REDCap เป็นฐานข้อมูลในการบริหารจัดการข้อมูลทางคลินิก เพื่องานวิจัยของท่าน

## ขั้นตอนการขอใช้งาน REDCap

1. ดำเนินการขอ IRB ก่อนที่จะใช้ REDCap เพื่อเก็บข้อมูล รายละเอียดที่เกี่ยวข้องในการขอเก็บข้อมูลด้วยระบบ REDCap สามารถดูตัวอย่างได้จาก IRB Template ตามลิงค์นี้
2. กรอกแบบฟอร์มขอใช้งาน REDCap ได้โดยกรอกแบบฟอร์มออนไลน์ ตามลิงค์ด้านล่างนี้ (เข้าถึงได้ผ่านระบบ Mahidol Intranet เท่านั้น) สำหรับโครงการของแพทย์ประจำบ้าน หัวหน้าโครงการคืออาจารย์ที่ควบคุมโครงการวิจัยนั้นๆ

## SOP ในการดำเนินการ สำหรับทีมงาน REDCap

1. หลังจากหัวหน้าโครงการกรอกข้อมูล ขอใช้งาน และ ยอมรับข้อตกลงการใช้งานผ่านแบบฟอร์มออนไลน์ พร้อมแนบเอกสารที่เกี่ยวข้อง เช่น ethics trainint certificate และ COA จากคณะกรรมการจริยธรรมการวิจัยสำหรับโครงการวิจัย
2. ทีมงาน REDCap พิจารณาแบบฟอร์มข้อมูล
3. ทีมงาน REDCap สร้าง account ในระบบ REDCap
4. ทีมงาน REDCap สร้าง project ในระบบ REDCap
5. คณะผู้วิจัยลงทะเบียนผู้ร่วมวิจัยหรือเจ้าหน้าที่วิจัยที่เกี่ยวข้อง
    1. ทีมงาน REDCap พิจารณาเอกสาร และสร้าง account เพิ่มเติม 
    2. Project Admin ของโครงการวิจัย/ทีมงาน REDCapเพิ่มผู้ใช้ใหม่ในโครงการ

## คณะผู้วิจัยเริ่มดำเนินการ
- ออกแบบ CRF สำหรับจัดเก็บข้อมูล 
- ทดสอบระบบ
- ปรับสถานะโครงการจากร่าง (draft mode) เป็นใช้งานจริง (production mode)
- เริ่มดำเนินการเก็บข้อมูลอาสาสมัครต่อไป
